
		<CHAPTER cnumber="1">
			<VERS vnumber="1-2"> </VERS>
			<VERS vnumber="1-2">Lawm Theofilas aw, Lai ka hong gelh masakna sungah Jesuh in nasep a kipat tung a kipanin vantungah amah a kilaktoh hun ciang dong, a thuhilhna le a septe khempeuh cingtakin ka gelh hi. Ama sawltak dingin a teelsa mite, Kha Siangtho tungtawnin thu a vaikhak khit ciangin vantungah amah kilato hi. </VERS>
			<VERS vnumber="3"> Ama sih khit zawh ni sawmli sung amaute tungah tam veipi kilang a, amah a nungta taktak ahihna teltakin a kithei ahi hi. Amaute in amah mu uh a, Pasian’ Ukna thu amaute tungah a gen hi.</VERS>
			<VERS vnumber="4"> Amaute tawh a omkhawm laitakin amah in amaute kiangah, “Jerusalem khua panin pai khia kei unla, note kiangah ka hong gensa ka Pa’ hong kamciam thu na ngak un.</VERS>
			<VERS vnumber="5"> Johan in tui sungah mite phum a, ahi zongin a sawt loin Pasian in Kha Siangtho tawh note hong kidimsak ding hi,” ci-in thu a pia hi.</VERS>
			<VERS vnumber="6"> Tua bangin Jesuh tawh a omkhawm laitakun sawltakte in Jesuh kiangah, “Topa aw, tutungin Israel minamte tungah ukna aana na piakik ding hiam?” ci-in a dot uh ciangin</VERS>
			<VERS vnumber="7"> Jesuh in, “Ka Pa in ama thu tawh a sehsa hun le nite, cik ciangin hong tung ding cih thu note’ theih ding thu hi lo hi.</VERS>
			<VERS vnumber="8"> Ahi zongin note tungah Kha Siangtho hong tun ciangin vangliatna tawh na kidim ding uh a, Jerusalem khua sung, Judea gam sung, Samaria gam sung le leimong dongin note in keima thu na gen ding uh hi,” ci-in a dawng hi.</VERS>
			<VERS vnumber="9"> Hih thu a gen khit ciangin amaute’ muhtangpi mahin vanah Jesuh kilato a, meiipi in liah ahih manin amah mu thei nawn lo uh hi.</VERS>
			<VERS vnumber="10"> Tua bangin Jesuh a kilaktoh ciangin amaute in vantung lam enenin a om laitakun amaute kiangah puanpak a silh mi nih hong dingvat a,</VERS>
			<VERS vnumber="11"> “Galilee mite aw, bang hangin vantung lam enin ding niloh na hi uh hiam? Note kiang panin vantungah a kilato hih Jesuh pen, vantungah a paitoh na muh uh bang teekteek mahin khatvei hong paisukkik ding hi,” a ci uh hi.</VERS>
			<VERS vnumber="12"> Tua ciangin Jerusalem pan tai lang bang a gamla tua Oliv Mual tung panin Jerusalem-ah sawltakte a ciahkik uh hi.</VERS>
			<VERS vnumber="13"> Jerusalem a tun uh ciangin amauteng, Peter, Johan, James le Andru, Filip le Thomas, Bartholomew le Matthai, Alfeas’ tapa James, Simon (gam khual pa) le James’ tapa Judas a tunna uh inn dei-ah a kahto uh hi.</VERS>
			<VERS vnumber="14"> Numeite, Jesuh’ nu Mary le Jesuh’ naute tawh thungen khawm dingin a kikhawm zelzel uh hi.</VERS>
			<VERS vnumber="15"> Tua khit a sawt loin thu um mi zakhat le sawmnih bang a kikhop khawm laitakun Peter hong dingin thu hong gen a,</VERS>
			<VERS vnumber="16"> “Lawmte aw, Jesuh a mante lam a lak Judas thu, Kha Siangtho in David’ kam panin a gen kholhna Lai Siangtho sung thu a tun ding kisam hi.</VERS>
			<VERS vnumber="17"> Judas pen eite tawh na a semkhawm dingin a kiteel khia ahih manin eima pawl mi ahi hi.</VERS>
			<VERS vnumber="18"> (“Tu-in hih mipa in a gitloh gamtatna thamanin a ngah sum tawh amah in lo khat lei a, tua lo sungah kia-in a si hi. Amah kitamzan a, a sungkua khempeuh kithehkek hi.</VERS>
			<VERS vnumber="19"> Jerusalem khua sunga teeng mi khempeuh in hih thu za uh a, amau’ pau-in tua lo pen ‘Akeldama,’ ci uh hi. Akeldama a khiatna in, ‘Mi Thahna Lo,’ a cihna ahi hi.) </VERS>
			<VERS vnumber="20"> “Bang hang hiam cih leh Late Laibu sungah,‘Ama tenna mun gamdai henla,tua munah kuamah teeng kei hen,’kici a, tua banah,‘Ama nasepmidang khat in sem tahen,’ci-in kigelh hi.</VERS>
			<VERS vnumber="21-22"> “Tua ahih ciangin Topa Jesuh’ thawhkikna thu teci pangin a hong genpih dingin Judas tangin mi khat i lak ding kisam hi. Tua mipa pen Johan’ tuiphum kipat hun a kipanin Jesuh vanah a kilaktoh hun ciang dong, Jesuh’ nasepna khempeuh ah eite tawh a omkhawm mi khat ahih ding kisam hi,” a ci hi.</VERS>
			<VERS vnumber="23"> Tua ciangin amaute in Josef (min dang nih a nei, Barsabbas le Justas zong a kici pa) le Matthias a pulak uh hi.</VERS>
			<VERS vnumber="24-25"> Tua ciangin amaute in thu ngen uh a, “Mihing khempeuh’ lungsim sung thu a thei Topa aw, ama om nadingin a kilawm munah a om dingin sawltak nasep panin a hong paisan Judas tang dingin, hih mi nih sung panin na teel penpen hong hilh in,” a ci uh hi.</VERS>
			<VERS vnumber="26"> Tua ciangin a teel nadingun lai ai san uh a, Matthias in ngah ahih manin sawltak sawm le khatte tawh a kisim khawm pah hi.</VERS>
		</CHAPTER>

		<CHAPTER cnumber="2">
			<VERS vnumber="1"> Pentekos ni hong tun ciangin Jesuh a um mi khempeuh mun khatah kikhawm uh hi.</VERS>
			<VERS vnumber="2"> Tua laitakin huihpi nung bangin huging khat hong tungvat a, amaute’ kikhopna inn sung khempeuh hong dim hi.</VERS>
			<VERS vnumber="3"> Tua ciangin leii tawh a kibang meikuang bang pian amaute lakah hong kithehthang a, tuate in mi khempeuh sukha kim hi.</VERS>
			<VERS vnumber="4"> Amaute khempeuh Kha Siangtho tawh kidim uh a, tua Kha in minam dangte’ pau tawh amaute a pau theisak hi.</VERS>
			<VERS vnumber="5"> Tua laitakin biakna pawi siim dingin gam tuamtuam panin a hong pai Jew mi biakna hahkat mi tampi tak, Jerusalem khua sungah a om uh hi.</VERS>
			<VERS vnumber="6"> Hih huging a zak uh ciangin mihon tampi tak hong kikhawm uh a, hih Jesuh a um mite’ thugen pen amau’ pau ciatin za uh ahih manin lamdang a sa mahmah uh hi.</VERS>
			<VERS vnumber="7"> Amaute in hih thu lamdangsa mahmah uh ahih manin, “Hih thugen mite pen Galilee mi vive hi lo ahi hiam?</VERS>
			<VERS vnumber="8"> Tua hinapi-in bang hangin amaute’ thugen pen eima pau ciatin za ihi hiam?</VERS>
			<VERS vnumber="9"> Eite pen Parthia gam, Media gam, Elam gam, Mesopotamia gam, Judea gam, Kappadosia gam, Pontas gam, Asia gam,</VERS>
			<VERS vnumber="10"> Frigia gam, Pamfilia gam, Egypt gam le Sairin khuapi gei-a om Libya gamte pan ihi a, pawlkhatte Rom gam pan ihi hi.</VERS>
			<VERS vnumber="11"> Jew mite le Gentail mi Jew biakna a zuite ihi a, pawlkhatte pen Krete gam le Arabia gam pan ihi hi. Tua bang hinapi-in, Pasian’ sep na lamdang liante a kigenna eima pau ciatin i za hi,” a ci uh hi.</VERS>
			<VERS vnumber="12"> Amaute in lamdangsa-in lungmang mahmah uh a, “A bangci thu ahi hiam?” ci-in khatlekhat a kidong uh hi.</VERS>
			<VERS vnumber="13"> Ahi zongin mi pawlkhatte in hih Jesuh a umte simmawhbawl uh a, “Zukham ahi uh hi,” ci-in a zahko uh hi.</VERS>
			<VERS vnumber="14"> Tua ciangin sawltak sawm le khatte tawh a omkhawm Peter hong dingto-in, mihonte tungah nakpitakin thu hong gen a, “Ka mipih ahi Jew mite le Jerusalem khua sunga om mi khempeuhte aw, hih thupiang hong gen ding ka hih manin limtakin na ngai un.</VERS>
			<VERS vnumber="15"> Tuhun pen zingsang nai kua hi pan ahih manin, note’ ngaihsut bangin hih mite zukham hi lo uh hi.</VERS>
			<VERS vnumber="16"> Hih thupiang pen kamsang Joel in a gensa thu hi a, tua sungah,</VERS>
			<VERS vnumber="17"> ‘Pasian in hih bangin gen hi:Nitawp ni ciangin,mi khempeuh tungahka Kha ka sung dinga,na tanute uh le na tapate unkeima thu taangko ding uh hi;na tangvalte unmaang mu ding uh a,na puteekte unmang man ding uh hi.</VERS>
			<VERS vnumber="18"> Tua ni cianginka nasem numeite leka nasem pasalte’ tung nangawnahka Kha ka sung dinga,amaute inkeima thu gen ding uh hi.</VERS>
			<VERS vnumber="19"> Tua cianginvantung le leitungahhilhkholhna lim le nalamdangka bawl ding hi.Sisan kiluansakna,meikatna le meikhu sahpihong om ding hi.</VERS>
			<VERS vnumber="20"> Topa’ ni, a lian thupi ni,hong tunma-inni hong mialin,kha, sisan hong bang ding hi.</VERS>
			<VERS vnumber="21"> Ahi zongin Topa tungahhuhna a ngen khempeuh inhotkhiatna ngah ding uh hi,’ci-in a kigelh hi.</VERS>
			<VERS vnumber="22"> “Ka mipih Israel-te aw, hih ka thugen na ngai un: Nazareth khuami Jesuh tungtawnin Pasian in lim le na lamdangte bawlin na hong sem ahih manin, Jesuh pen Pasian’ sawl nasem ahihna teltakin na thei uh hi. Hih thu pen note lakah a piang thu ahih manin nomau mahmah in na thei uh hi.</VERS>
			<VERS vnumber="23"> Pasian in thu a ma-theih kholhna le a ma-geelna tawh kizui-in note’ khut sungah tua Jesuh a hong piak ding a ngaihsutsa hi a, note in singlamteh tungah khai-in migilote’ khut tawh amah na that uh hi.</VERS>
			<VERS vnumber="24"> Ahi zongin Pasian in misite lak panin amah hingkiksak a, sihna in amah lencip zo lo ahih manin sihna hanga gimna panin amah a suaktasak hi.</VERS>
			<VERS vnumber="25"> Bang hang hiam cih leh David in ama thu a genna-ah,“‘Topa ka maingat tawntung a,ka taklamah amah om ahih maninlungkhamnaka thuak kei ding hi.</VERS>
			<VERS vnumber="26"> Tua ahih manin ka lungdam a,kei ka nuam hi.A si thei mihing ka hih lel hanginlungmuang takin ka om ding hi.</VERS>
			<VERS vnumber="27"> Bang hang hiam cih leh misite’ gamahkei nong nusiacip kei dinga,na nasem keimahmuatna nong thuaksak kei ding hi.</VERS>
			<VERS vnumber="28"> Nangmah in nuntakna lampina hong lak khin a,nong ompihna tawhkei nong lungdamsak hi,’ci hi.</VERS>
			<VERS vnumber="29"> “Sanggamte aw, note’ theih dingin i pupi David’ thu a teltakin kong gen ding hi. Amah si-in kivui a, a han zong tu mahmahin eite kiangah omlai hi.</VERS>
			<VERS vnumber="30"> David pen kamsang hi a, ama tunga Pasian’ thuciam a thei hi. Ama suante khat, amah bang teek mahin kumpi-in a bawl nading Pasian in thu a ciam hi.</VERS>
			<VERS vnumber="31"> Pasian in a sep ding thu David in mukhol ahih manin,‘Mi site gam sungah amah kinusia lo a,a sa a muat kei hi,’ci-in a gen ciangin, Khrih’ thawhkik nading thu a gengen ahi hi.</VERS>
			<VERS vnumber="32"> Pasian in sihna panin hih Jesuh hingkiksak a, kote khempeuh pen hih thu a thei teci vive ka hi uh hi.</VERS>
			<VERS vnumber="33"> Amah in Pasian’ taklamah omna dongin liatna ngah a, ama tungah Pasian in a ciamsa Kha Siangtho zong a ngahkhin hi. Tu laitak a na muh na zak uh nate pen kote tungah a hong piak tua Kha Siangtho ahi hi.</VERS>
			<VERS vnumber="34-35"> David pen vantungah a kahtoh loh hangin amah in,‘Topa in keima Topa kiangah:Na khe nuai-ahna galte kong koihsak matenginka taklamah na tu in, ci-in gen hi,’ ci hi.</VERS>
			<VERS vnumber="36"> “Tua ahih ciangin singlamteh tungah na thah uh hih Jesuh pen Pasian in Topa le Khrih in a bawl khitna thu, Israel mi khempeuh in teltakin thei ta un,” a ci hi.</VERS>
			<VERS vnumber="37"> Amaute in hih thu a zak uh ciangin a lungsim uh nakpitakin sukha a, Peter le sawltak dangte kiangah, “Sanggamte aw, bangci gamtat ding ka hi uh hiam?” ci-in a dong uh hi.</VERS>
			<VERS vnumber="38"> Tua ciangin Peter in amaute kiangah, “Na mawhna uh kisik unla, na mawhna uh hong kimaisak theih nadingin Jesuh Khrih min tawh tui kiphum ciat un. Tua hileh Pasian’ piakkhong Kha Siangtho na ngah ding uh hi.</VERS>
			<VERS vnumber="39"> Bang hang hiam cih leh Pasian in ama kamciamna pen note tung, na suan na khakte uh tung le gamlapi-a om mi khempeuh, i Topa Pasian in a sap mi khempeuh tungah a hong bawl ahi hi,” ci-in a dawng hi.</VERS>
			<VERS vnumber="40"> Tua ciangin Peter in amaute tungah thu tampi genthuahin hanthawn a, “Hih migilote’ gimthuak ding na tuahkhak loh nadingun nomau mah in na suahtak nading uh lampi zong ciat un,” a ci hi.</VERS>
			<VERS vnumber="41"> Mi tampi in ama thugen umin tui kiphum uh a, tua ni-in mihing tulthum bang kibehlap uh hi.</VERS>
			<VERS vnumber="42"> Amaute in sawltakte tung panin thu sinin amaute tawh kikhawl uh a, amaute tawh an nekhawmin, thu zong a ngenkhawm uh hi.</VERS>
			<VERS vnumber="43"> Sawltakte in lim le nalamdang tampi bawl uh a, mi khempeuh in lamdang sa mahmah uh hi.</VERS>
			<VERS vnumber="44"> Thu um khempeuh kikhawlin omkhawm uh a, a neihsate uh zong a neikhawm uh hi.</VERS>
			<VERS vnumber="45"> Amaute in a neih a lam teng uh zuak uh a, a sumte pen amau kisapna tawh kizui-in amaute lakah a hawm uh hi.</VERS>
			<VERS vnumber="46"> Nisimin biakinn-ah kikhawm uh a, a innte uhah an nekhawmin, lungdamna le kiniamkhiatna tawh a ne ciat uh hi.</VERS>
			<VERS vnumber="47"> Pasian phat uh a, khatlekhat thupha kideihsakin a om uh hi. Pasian in nisimin hotkhiatna a ngah mi kibehlapsak tawntung hi.</VERS>
		</CHAPTER>
