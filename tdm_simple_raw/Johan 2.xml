<BIBLEBOOK bnumber="" bname="Johan 2" bsname="Joh2">
		<CHAPTER cnumber="1">
			<VERS vnumber="1">A khangham bel keimah Johan inTeeltuam ahi, kong it taktak tonu le na pawlpi mite kiangah lai ka hong gelh hi. Kei bek in a hong it hi loin thuman a thei taktakte khempeuh in zong hong it uh hi.</VERS>
			<VERS vnumber="2">Thuman thei ihih manin a tawntungin tua thu-ah i kip ding hi.</VERS>
			<VERS vnumber="3">Pa Pasian le a Tapa Jesuh Khrih in dikna, hehpihna le nopsakna, eite tungah hong pia henla, thuman le itna tawh tua thuphate khempeuh eite a’ hong hi tahen.</VERS>
			<VERS vnumber="4">Pa Pasian in eite hong thupiakna bangmahin na pawlpi mite pawlkhat in thu a mantakin a zuihna uh mu ka hih manin ka nuam mahmah hi.</VERS>
			<VERS vnumber="5">Tua ahih ciangin ka hong it tonu aw, ka hong thum nopna panin: Eite khempeuh khatlekhat ki-it ni, cihna ahi hi. Hih kong gen thu pen thuthak hi lo a, a kipatcil pek a kipanin i neihsa thupiakna ahi hi.</VERS>
			<VERS vnumber="6">Itna thu kong gen ciangin Pasian’ thupiakte zui ding cihna ahi hi. A kipat cil a kipan na zaksa uh ahi hih thupiakna pen na khan tawntungun zui-in itna na nei ta un.</VERS>
			<VERS vnumber="7">Bang hang hiam cih leh leitungah midangte a khem tampi hong omta a, tua mite in Jesuh Khrih, mihing banga hong paina thu a nial uh hi. Tua bang mite pen mi khemte hi a, Khrih’ Gal ahi uh hi.</VERS>
			<VERS vnumber="8">Tua ahih ciangin na sepsa uh thuman taankha loin, a kimtakin na ngah theih nadingun limtakin kidawm un.</VERS>
			<VERS vnumber="9">Khrih’ thuhilhna zui loin a khengvalin a pai mite pen Pasian tawh a kipawl lo ahi hi.Ahi zongin a thuhilhna a zuite pen Pa Pasian le a Tapa tawh a kipawl ahi uh hi.</VERS>
			<VERS vnumber="10">Tua ahih manin Khrih’ hilh ahi hih thute a hilh lo midang khatpeuh note kiangah a hong pai leh na inn uhah zong na tungsak kei unla, zong na hopih kei un.</VERS>
			<VERS vnumber="11">Bang hang hiam cih leh tua bang mite ading thupha a deihsak mite pen amau’ nasep hoih lohna-ah zong a kipawl ahi uh hi.</VERS>
			<VERS vnumber="12">Gen ding tampi ka neihlai hangin lai-in hong gelh lo zaw-in, eite’ lungdamna a kicin zawk theih nadingin kei hong pai-in khatlekhat maitang kimu-in thu genkhawm dingin ka kingaihsun hi.</VERS>
			<VERS vnumber="13">Teeltuam ahi hih lai-a om pawlpi mite in hopihna kam hong khak uh hi.</VERS>
		</CHAPTER>
</BIBLEBOOK>