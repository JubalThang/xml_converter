<BIBLEBOOK bnumber="" bname="Filemon" bsname="Fil">
		<CHAPTER cnumber="1">
			<VERS vnumber="1">Khrih Jesuh hangin thong a kia keimah Paul le i sanggampa Timoti in,Ka hong it uh, ka naseppih uh ahi Filemon,</VERS>
			<VERS vnumber="2">le na inn-ah a hong kikhawm pawlpite le i sanggamnu Apfia le thu upna-ah galkap khawmpih Arkhippas-te tungah lai ka hong khak uh hi.</VERS>
			<VERS vnumber="3">I Pa Pasian le Topa Jesuh Khrih in note tungah dikna le nopsakna thupha hong tungsak tahen.</VERS>
			<VERS vnumber="4-5">Pasian’ mite khempeuh na itna thu le Topa Jesuh na upna thu na zakhin ka hih manin Pasian kiangah thu ka nget simin nangmah hong phawkin Pasian tungah lungdamna thu ka ko tawntung hi.</VERS>
			<VERS vnumber="6">Thu umte ihihna hangin Khristian sungah eite i kikholh manin, Khrih hangin i nuntakna sungah i ngah thupha a hoih khempeuh na theihna a kicin semsem nadingin thu ka ngen hi.</VERS>
			<VERS vnumber="7">Sanggam aw, nangma hangin Pasian’ mite in lungnopna ngah uh ahih manin tua bang itna na neihna hangin ka lungdamin ka tha a nuam mahmah hi.</VERS>
			<VERS vnumber="8">Tua ahih manin Khrih hangin unau khat ihihna tawh hih dingin a kilawm bangin na gamtat nadingin thu kong gen ngam hi.</VERS>
			<VERS vnumber="9">Hih bangin ka hong genna pen itna i neihna hang ahi hi. Tu lai takin Khrih taangmi ahi keimah Paul zong, Khrih Jesuh hangin thongkia-in a om ka hi hi.</VERS>
			<VERS vnumber="10">Tua ahih manin Khrih hangin ka ta ahi Onesimas adingin ka hong thumsak hi. Thong sungah ka om sungun kha thu tawh kisai-ah ama pa ka suak hi.</VERS>
			<VERS vnumber="11">Nidangin nang adingin amah a kimanna bangmah om lo a, ahi zongin tu-in ei tegel adingin mi manpha mahmah ahi hi.</VERS>
			<VERS vnumber="12">Keima pumpi zahin ngaihsutna tawh nang kiangah amah ka hong puakkik hi.</VERS>
			<VERS vnumber="13">Lungdamna Thu hangin thongkia-in ka om sungin nangma tangin kei a hong huh dingin ka kiangah ka omsak nuam hi.</VERS>
			<VERS vnumber="14">Ahi zongin nangma nasep hoihna pen keima hong kalh hi loin nangma uttawmna tawh na sep a suah theih nadingin nangma lungkimna om masa lopi-in bangmah ka hih nuam kei hi.</VERS>
			<VERS vnumber="15">A tawntungin nang kiangah amah hong om paisuak theih nadingin tawlkhat sung nang kiang panin Onesimas a pai khia zong hi khathei ding hi.</VERS>
			<VERS vnumber="16">Tu-in amah sal bek hi nawn loin sal sangin a thupi zaw, Khrih hangin i sanggam hong hita hi. Kei adingin amah a manphat mah bangin sal hihna le Topa thu sungah sanggam hihna tawh nang adingin zong hong manpha zaw kan ding hi.</VERS>
			<VERS vnumber="17">Tua ahih manin nasepna-ah pawlkhat taktakin kei na hong ngaihsut nakleh kei na hong limbawl ding zahin amah na limbawl in.</VERS>
			<VERS vnumber="18">Nang tungah hong khialh a, leiba thangba hong neih leh zong keima khialh, keima batin na seh in.</VERS>
			<VERS vnumber="19">Keimah Paul in ka hong loh ding hi, cihna thu keima khut mahmah tawh a lai ka gelh ahi hi. Nangma nuntakna bulpi mahmah zong keima hang ahihna thu gen kul lo hi.</VERS>
			<VERS vnumber="20">Tua ahih manin sanggam aw, Topa’ hangin hih ka hong thumna hong pia in. Khrih sungah unau khat ihih manin ka lungsim hong nuamsak in.</VERS>
			<VERS vnumber="21">Ka hong genna sangin a hoih zaw a pha zaw-in na gamta ding, ci-in muan mahmahna tawh hih lai a hong gelh ka hi hi.</VERS>
			<VERS vnumber="22">Tua banah, Pasian in note khempeuh’ thungetna hong pia-in, note kiangah kei hong paikik thei dingin kilamen ka hih manin ka om nading inndei zong a baihsa-in na bawl un.</VERS>
			<VERS vnumber="23">Khrih Jesuh hangin thong ka kiatpih Epafras a kipan,</VERS>
			<VERS vnumber="24">ka naseppih Marka, Aristarkhas, Demas le Luka-te in hong hopih uh hi.</VERS>
			<VERS vnumber="25">Topa Jesuh Khrih hehpihna thupha, note tungah hong tung tahen.</VERS>
		</CHAPTER>
</BIBLEBOOK>